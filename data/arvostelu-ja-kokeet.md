---
path: "/arvostelu-ja-kokeet"
title: "Arvostelu ja kokeet"
hidden: false
information_page: true
---

Ohjelmoinnin MOOC sisältää Helsingin yliopiston kurssit Ohjelmoinnin perusteet (materiaalin osat 1-7) ja Ohjelmoinnin jatkokurssi (materiaalin osat 8-14). Kummastakin osasta järjestetään verkossa tehtävä koe, ja kummastakin osasta saa erillisen arvosanan. Ohjelmoinnin MOOCista on kaksi versiota: aikataulutettu kurssi ja aikatauluttamaton kurssi. Näiden arvostelu poikkeaa hieman toisistaan.

## Aikataulutettu kurssi

Aikataulutetussa kurssissa arvostelu perustuu sekä tehtyihin tehtäviin (50% kokonaispisteistä) että kokeeseen (50% kokonaispisteistä).

Ohjelmoinnin perusteita vastaava koe suoritetaan materiaalin osien 1-7 jälkeen. Arvosanasta puolet muodostuu osien 1-7 kurssipisteistä ja puolet kokeesta. Osien 1-7 kokeita järjestetään seuraavasti:

- 5.3.
- 14.4.
- 8.5.

Ohjelmoinnin jatkokurssia vastaava koe suoritetaan materiaalin osien 8-14 jälkeen. Arvosanasta puolet muodostuu osien 8-14 kurssipisteistä ja puolet kokeesta. Osien 8-14 kokeita järjestetään seuraavasti:

- 8.5.
- 8.6.
- 29.6.

Jokaisen osan kaikista tehtävistä saa tehtäväpisteitä. Löydät osan kaikki tehtävät valitsemalla kyseisen osan yleisnäkymästä "Lista osan tehtävistä". Näet tehtäväpisteesi kurssimateriaalin oikeassa alakulmassa olevasta pistevisualisaatiosta kohdan "Tehtäväpisteet yhteensä" kohdalta.

Tehtäväpisteet muutetaan kurssipisteiksi siten, että täydet kurssipisteet kustakin osasta saa kun tehtäväpisteitä on yli 90%, ja puolet kurssipisteitä saa kun tehtäväpisteitä on noin 45% jne. Näet saamasi kurssipisteet pistevisualisaation kohdasta "Osasta saadut kurssipisteet". Aikataulutetussa kurssissa kurssin arvosana tulee määräytymään näiden kurssipisteiden ja kokeesta saatujen pisteiden perusteella.

Mikäli haet opiskelupaikkaa Ohjelmoinnin MOOCin kautta, saadaksesi kutsun näyttökokeeseen tulee sinun saada vähintään 90% jokaisen osan ohjelmoinitehtävien pisteistä. Omat ohjelmointitehtävien pisteet näkee helpoiten materiaalin pistevisualisaatiosta, jonka saa auki klikkaamalla sinistä palloa sivun oikeassa alareunassa.

Kokeeseen saa osallistua kun on tehnyt vähintään 25% jokaisen osan ohjelmointitehtävien pisteistä. Aikatauluttamattomassa kurssissa kokeesta tulee saada vähintään puolet kurssin pisteistä kurssin läpäiseksi.

Kurssilla saa osallistua halutessaan useampaan kokeeseen. Opintorekisteriin jää paras suoritus.

## Aikatauluttamaton kurssi

Aikatauluttamattomassa kurssiversiossa arvostelu perustuu täysin kokeeseen. Kokeeseen saa osallistua kun on saanut jokaisen osan ohjelmointitehtävien pisteistä vähintään 90%.

Kurssin aikatauluttamaton versio julkaistaan aikataulutetun version jälkeen. Aikatauluttamattomalla kurssilla on sama koeaikataulu kuin aikataulutetulla kurssilla.

## Arvosanan muodostuminen

Ohjelmoinnin MOOCista annetaan kaksi arvosanaa, jotka vastaavat kursseja Ohjelmoinnin perusteet ja Ohjelmoinnin jatkokurssi. Kumpikin arvostellaan seuraavalla asteikolla:

<table>
    <thead>
    <tr>
        <th>Pisteet</th>
        <th>Arvosana</th>
    </tr>
    </thead>
    <tbody>
    <tr>
        <td>90% tai yli</td>
        <td>5 (erinomainen)</td>
    </tr>
    <tr>
        <td>80% tai yli, alle 90%</td>
        <td>4 (kiitettävä)</td>
    </tr>
    <tr>
        <td>70% tai yli, alle 80%</td>
        <td>3 (hyvä)</td>
    </tr>
    <tr>
        <td>60% tai yli, alle 70%</td>
        <td>2 (tyydyttävä)</td>
    </tr>
    <tr>
        <td>50% tai yli, alle 60%</td>
        <td>1 (välttävä)</td>
    </tr>
    <tr>
        <td>alle 50%</td>
        <td>hylätty</td>
    </tr>
    </tbody>
</table>


## Kokeeseen ilmoittautuminen

Ohjeet koeilmoittautumiseen löytyvät sivulta [Koe ja Moodle-ilmoittautuminen](/koe-ja-moodle-ilmoittautuminen).
