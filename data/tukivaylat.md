---
path: "/tukivaylat"
title: "Tukiväylät"
hidden: false
information_page: true
---

Kurssilla on vertaistukeen perustuva keskustelukanava, jonka lisäksi tammikuun puolesta välistä lähtien kaikilla kurssilaisilla on mahdollisuus ohjaukseen Helsingin yliopiston kumpulan kampuksella.

## Keskustelukanava

Kurssilla on käytössä Telegram-keskusteluhuone. Suosittelemme, että käytät tukikanavaa joko Telegramin selaimessa toimivalla versiolla tai Telegrammin työpöytäohjelmalla.

Pääset kanavalle tästä linkistä: [https://t.me/ohjelmointi19](https://t.me/ohjelmointi19) . Pääset Telegrammin selaimessa toimivaan versioon täältä: [https://web.telegram.org](https://web.telegram.org/) .

Kanavan osallistujat ovat kanssaopiskelijoita sekä vapaaehtoisia ohjaajia. Kanavan toiminta perustuu vapaaehtoisuuteen. Autathan muita myös vastavuoroisesti.

Jos kysyt kanavalta apua ohjelmointitehtävään, voit liittää kysymykseesi myös ohjelmasi lähdekoodin. Valitse Netbeanssista "`TMC`" -> "`Send code to TMC Pastebin`" ja valitse avautuvasta ikkunasta "`Send`". Tämän jälkeen saat linkin koodiisi, jonka voit jakaa keskustelukanavalla apupyynnön yhteydessä.

## Pajaohjaus

Kurssilla on mahdollisuus saada hyvää ohjelmointiseuraa sekä saada apua tehtäviin, ohjelmointiin ja teknisiin ongelmiin tulemalla kurssin pajaan! Paja sijaitsee Helsingin yliopiston kumpulan kampuksella olevassa Exactum-rakennuksessa. Kaikki ovat tervetulleita pajaan!

Katso Exactum-rakennuksen tarkempi sijainti seuraavasta linkistä: https://www.google.com/maps?hl=en&q=Exactum,+Kumpula+Campus,+Pietari+Kalmin+katu+5,+00560+Helsinki

Ohjausta järjestetään Exactum-rakennuksen salissa BK107 seuraavina aikoina:

- Maanantaisin klo 12-19
- Torstaisin klo 12-19
- Perjantaisin klo 10-14

Tarkennamme poikkeuspäiviä kurssin edetessä.

Exactum-rakennuksen aulassa olevasta infonäytöstä löytää salin tarkemman sijainnin. Voit myös kysyä salin sijaintia aulan vahtimestareilta sekä kampuksen henkilökunnalta ja opiskelijoilta.

## Moodle-foorumi

Kurssin osallistujilla on käytössä keskustelufoorumi, joka on Moodle-järjestelmässä. Pääset Moodleen tekemällä "koe ja moodle" -ilmoittautumisen. Ilmoittautuminen on pakollinen kaikille niille, jotka haluavat päästä kurssin Moodleen tai osallistua kurssin kokeeseen. Kokeeseen tulee osallistua, mikäli haluaa kurssista virallisen opintosuorituksen. Mikäli et halua pääsyä kurssin Moodleen, mutta haluat kokeeseen, tulee ilmoittautuminen silti tehdä. Ilmoittautuminen koskee kaikkia kurssilaisia, eli myös Helsingin yliopiston opiskelijoita ja myös niitä, jotka ovat ilmoittautuneet kurssille jossakin muualla.

Jotta Moodle-foorumille voi ilmoittautua, tarvitset Helsingin yliopiston käyttäjätunnukset. Saat tunnukset seuraamalla Helsingin yliopiston ohjetta käyttäjätunnusten aktivointiin: https://helpdesk.it.helsinki.fi/ohjeet/kirjautuminen-ja-yhteydet/kayttajatunnus/ohjeet-yliopiston-kayttajatunnuksen-aktivointiin


Kun olet saanut Helsingin yliopiston käyttäjätunnukset, voit ilmoittautua Moodleen koetta ja/tai keskustelufoorumia varten. Linkki koe ja moodle -ilmoittautumiseen: <registration-link></registration-link>.
